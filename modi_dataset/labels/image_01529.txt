जो गेला किला त्या किल्लेकराची सवे इतर राहिले किल्लेकरांस लागोन तेहि स्थळास अपाय योजतात म्हणजे येकेक राज्यासच धक्का बसतो याकारणें किल्लेकोट जतन करणें हे गोष्टसामान्य आहे यैसें न समजता तेथील उस्तवारी व शासन यांस तिळतुल्य अंतर पडो न द्यावे त्यास आधी किल्ल्याचा जीव तो किल्ल्याचा हवालदार तैसाच सरनोबत हे निस्पृह कोण्हाचे निसबतीचे अथवा येकाचे आर्जवा मूलें ठेवावें यैसें नाहीं जे कुळिवंत मह्राटे आणि शिपाई जे शरम धरीत आसतील कबीलदार विश्वासू