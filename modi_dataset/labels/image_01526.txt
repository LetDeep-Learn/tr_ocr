किल्ले यांची यथोक्त मजबुदी करावी नूतन देश साधणे त्या देशांत जीं स्थळे असतील तीं महत यत्ने हस्तगत करावीं ज्या देशात गडकोट नसतील त्या देशात आपले राज्याचे सरहदेपासून पुढे जबरदस्तीने नूतन स्थळे बांधून बांधीत बांधीत तो देश आक्रमावा त्या स्थळांचे आश्रई सेना ठेऊन त्यापुढील देश स्वशासनवश्य करावा यैसें करीत करीत राज्य वाढवावें गडकोटाचा आश्रय नसता फौजेच्याने परमुलकीं टिकाव धरुन राहवत नाही फौजेविरहित परमुलकीं प्रवेश होणेंच नाही